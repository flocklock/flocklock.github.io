---
layout: page
title: Produkt
---
FlockLock vytváří chytré ušní známky pro skot i brav. Hlavními funkcemi našich známek je monitoring zdravotního stavu zvířat, sledování jejich polohy a ochrana před predátory, zejména před vlkem. Data jsou vyhodnocována algoritmicky za pomocí strojového učení.
## Ochrana před predátory
Z živého sledování fyziologických funkcí jako je třeba frekvence srdečného rytmu lze rozpoznat, zda-li jsou zvířata ve stresu. Při sledování více zvířat najednou a vyhodnocování hodnot za pomocí strojového učení je možné často určit i přesnější zdroj stresu. Statkář nebo pastevecký pes tak může zasáhnout v případě ohrožení predátorem. Věříme, že naše ušní známky pomohou zabránit větším škodám při útoku předátora a ideálně mu úplně předejít.
## Sledování polohy
Momentálně zkoumáme dva možné přístupy k geolokaci. Prvním z nich je známé GPS nebo Galileo. Mezi jeho nevýhody však patří závislost na počasí, tedy nespolehlivost, menší přesnost a vysoká energetická spotřeba.\
Druhým systémem je takzvaný lokální poziční systém, který vyžaduje provoz několika signálních zařízení uvnitř nebo v okolí pastviny, což je jeho jedinou nevýhodou.\
Setrvávání stáda ve vymezeném prostoru pak může být vynucováno šetrnou zpětnou vazbou. Začne-li zvíře opouštět vyhrazený prostor, známka bude postupně vydávat nepříjemné elektrické šoky, což zvíře odradí od dalšího postupu mimo vymezený prostor. Toto řešení je šetrnější a etičtější než standardní elektrické ohradníky, které kopou silně a naráz. Věříme, že náš produkt umožní sedlákům zbavit se elektrických ohradníků nadobro.
## Monitorování zdravotního stavu
Díky sledování fyziologických funkcí lze sestavovat zdravotní profily jednotlivých zvířat. Díky strojovému učení a dlouhodobému sledování zvířat lze usuzovat jejich zdravotní stav a předcházet tak onemocněním nebo dokonce úhynu zvěře.
## Elektronická identifikace
Naše značky umožňují elektronickou identifikaci pomocí RFID technologie. Lze tak například stádo rychleji počítat.
## Mobilní a webová aplikace
Výsledky všech výše zmíněných funkcí má sedlák vždy živě k dispozici ve své mobilní aplikaci. Může tak sledovat polohu svého stáda přímo na mapě. Zároveň je upozorňován na jakékoli potíže se stádem nebo zdravotním stavem jednotlivých zvířat.
